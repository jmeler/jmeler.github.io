{"name":"Intraweb","tagline":"Intranets per centres educatius basat en Zikula","body":"# El projecte Intraweb. Motivació.\r\nEl projecte intraweb va néixer amb l'objectiu d'aprofitar les possibilitats i els recursos que ofereixen les TIC per desenvolupar una eina que proporcioni mecanismes de comunicació interna i externa al centre, a la vegada que aporti solucions a problemes quotidians de la vida escolar. El resultat ha de ser una eina interactiva, participativa, accessible via Internet i fàcil de gestionar, on tots els col·lectius del centre poden trobar i aportar informació. Aquesta eina també ha de dotar el professorat de recursos per a l'ensenyament de les TIC, ajudant d'aquesta manera l'alumnat a assolir les competències bàsiques en aquest àmbit.\r\n\r\n# Objectius del projecte\r\nPer dur a terme el desenvolupament del projecte Intraweb es va crear un grup de treball amb els objectius següents:\r\n\r\nFomentar la comunicació en els centres docents entre els membres de la comunitat educativa.\r\nDissenyar i construir una maqueta fàcil d'instal·lar i administrar i que pugui ser el punt de partida per disposar d'una intranet de centre.\r\nPromocionar i difondre les intranets en general i la maqueta d'Intraweb en particular.\r\nDonar suport als centres docents que disposin o vulguin disposar d'una intranet de centre.\r\nFer el seguiment de les experiències portades a terme en centres docents amb intranets en general i amb la maqueta d'intranet en particular, amb la intenció d'obtenir informació destinada a millorar el servei ofert pel Departament d'Educació.\r\nActualitzar la maqueta d'intranet per tal d'incorporar-hi les noves prestacions i millores aparegudes en el CMS sobre la qual se sustenta i en els mòduls addicionals.\r\nAnalitzar les noves necessitats que apareguin de cara a la intranet d'un centre docent i valorar la seva implementació en la maqueta d'intranet.\r\nConstruir i fer el manteniment d'una web de suport on s'informarà de les novetats relatives al projecte i des d'on es distribuiran les noves versions de la maqueta.\r\nDotar als centres docents que hi estiguin interessats d'una eina d'ensenyament-aprenentatge per ajudar a l'alumnat a assolir les competències bàsiques en TIC.","google":"","note":"Don't delete this file! It's used internally to help with page regeneration."}